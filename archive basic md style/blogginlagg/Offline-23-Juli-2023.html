<!DOCTYPE html>
<html>
<head>
  <title>23 Juli 2023</title>
  <style>
    body {
      font-family: "Consolas", monospace;
      font-size: 3vmin;
      width: 800px;
      margin: 0 auto;
      }
      .rainbow-divider {
      display: flex;
      height: 2px;
    }
  </style>
</head>
<body>

  <h1>Offline</h1>

  <b><p>23 Juli 2023<br><a href="../index.html">allanjoelwerner.com</a></p></b>
  <hr>

<p>
Jag har en ambitiös plan, att gå så offline jag kan. Jag håller på att skaffa en knappmobil för överanvändningen av min iPhone. Det är ingen ny idé, det är många unga idag som är trötta på ett liv som kretsar kring sin mobil. Jag menar alltså att min plan inte är något revolutionerande.
</p>
<p>
Min plan är att ha en knappmobil för samtal och sms. En iPod för musik (men lyckas jag inte få tag i någon i tillräckligt bra skick tror jag att knappmobilen jag kollar på just nu har en inbyggd mp3 spelare). Däremot kan jag inte lämna min iPhone helt på grund av att knappmobilier generellt sätt inte har bank id. Mitt sätt att tackla detta problem och även andra småsaker som jag inte kan ersätta lika lätt är att när jag är i skolan ha min iPhone längs ner i ryggsäcken. Det ska vara tillräckligt jobbigt så att jag inte känner att det är värt det om det verkligen inte behövs. 
</p>
<p>
Nu när jag ska börja andra året i gymnasiet vill jag också kunna fokusera så mycket som möjligt på ämnen som jag vet att jag har svårt att fokusera i (kemi och biologi). För att underlätta pluggandet så kommer jag följa det klassiska tipset att ta bort alla distraktioner. 
</p>
<p>
Min motivation i det här är framförallt att jag vill använda min fritid efter och innan skolan till något som jag vill göra och vill komma någonstans med. Jag vill inte vakna, gå till skolan, komma hem, kolla youtube, plugga, kolla youtube, sova. Det är ju skitdeppigt. Det som jag vill är att all tid som jag spenderar på min mobil, youtube och andra sociala medier ska gå till att sitta framför pianot, programmera eller banne mig kanske till och med börja läsa. För det är skitsnack att jag inte har någon fritid eftersom jag går i skolan. Och jag tänker verkligen inte plugga all den fritiden för jag prioriterar att investera tid min intressen över att plugga (jag kommer ju såklart plugga men ni förstår).
</p>
<h3>
Programmering
</h3>
<p>
Detta gäller även inom programmeringen. Jag håller just nu på med att försöka få tag i en gammal ThinkPad som jag ska fixa till så att den kan på existensminimum programmera och inte super mycket mer. Min plan här att lära mig att programmera utifrån dokumentation (som jag just nu är väldigt dålig på) vilket gör att jag kommer kunna programmera mer-eller-mindre offline. Jag vill framförallt inte bero på andra webbsidor tjänster. När jag är i ett programmeringsflow vill jag inte när jag kollar hur man gör något på youtube bli distraherad av en annan video som sedan leder till en annan. Plötsligt har jag spenderat 2 timmar på youtube när jag egentligen ville spendera den tiden med att programmera.
</p>
<h3>
Musik
</h3>
<p>
Som jag nämnt så vill jag spendera mer av min tid som jag tidigare spenderat framför mobilen bland annat framför pianot. Jag vet att jag blir bättre ju mer jag sitter där, de senaste månaderna har jag blivit typ besatt av att spela pianot och jag har verkligen blivit bättre på att spela men också komponera. Bara jag sätter mig framför pianot.
</p>
<h3>
Avslut
</h3>
<p>
Med allt det sagt kommer jag inte slut se på youtube helt och hållet då jag faktiskt har videor jag verkligen vill se. Jag kommer inte heller sluta spela med mina vänner då och då. Det är inte allt eller inget, jag antar att målet är att drastiskt dra ner på min tid online eller spendera den tiden online bättre. 
</p>
 <br><br><br>
</body>
</html>

